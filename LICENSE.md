# RA7 Open Free License

## 1. Поняття

1.1. Продукт — програмне забезпечення (вихідний код, двійковий код, документація), файли та інші матеріали, що поширюються з ним під цією Ліцензією. Продукт також є Похідним продуктом (у сенсі п. 1.6.2.), якщо це не Початковий продукт (п. 1.3.).

1.2. Автор ліцензії — Ruslan_A7 (скорочено - RA7, фактично - Тищенко Руслан) - детальніше на особистому сайті (п. 13.1.).

1.3. Початковий продукт — будь-який Продукт розроблений Автором ліцензії.

1.4. Модифікація — будь-які зміни Продукта (Початкового або Похідного (п. 1.6.)), зокрема зміни у вихідному коді, структурі файлів або іншому його вмісті.

1.5. Використання продукта — будь-яке відтворення, використання, поширення, Модифікація Продукта (Початкового, Похідного (п. 1.6.) або Кінцевого (п. 1.7.)) або будь-якої їх частини.

1.6. Похідний продукт — може розумітися в двох сенсах:

1.6.1. Початковий продукт, що містить Модифікації, внесені не його автором.

1.6.2. Будь-який інший Продукт, що було створено з Використанням продукта але не є Кінцевим продуктом (п. 1.7.), або інший Продукт, призначений для доповнення та Використання разом з Початковим продуктом.

1.7. Кінцевий продукт — програмне забезпечення, що містить і Використовує продукт (Початковий або Похідний), та забезпечує конкретну бізнес-логіку, вирішує певні завдання, та доступне для використання через сайт чи додаток, призначене для його відвідувачів та користувачів.

1.8. Копія продукта — будь-яке відтворення Продукта (Початкового, Похідного або Кінцевого), незалежно від форми та носія.

1.9. Особа — будь-яка людина, фізична, віртуальна або юридична особа не залежно від самоідентифікації, правового статуса, чи інших факторів.

1.10. Ліцензія — цей документ, який визначає умови та правила Використання продукта, розробленого Правовласником (п. 1.11.) або Автором ліцензії.

1.11. Правовласник — Особа, яка розробила Продукт та/або володіє авторськими правами на нього. Правовласник також є і Ліцензіатом (п. 1.12.) стосовно Початкового продукта, якщо він не є Автором ліцензії.

1.12. Ліцензіат — Особа, яка отримує право на Використання продукта відповідно до умов Ліцензії, а також будь-який Правовласник, який не є Автором ліцезії.

1.13. Реєстрація кінцевого продукта — внесення відомостей про домен/піддомен, на якому використовується Кінцевий продукт до спеціального реєстру Автора ліцезії через його сайт (п. 13.1) або через інструменти встановлення Початкового продукта.

1.14. Система безпеки ліцензії — програмне забезпечення або Початковий продукт, призначені для захисту Ліцензії, Початкового продукта, для контролю Використання продукта та протидії порушенням умов Ліцензії. Частина, що відповідає за Реєстрацію кінцевого продукта є частиною цієї Системи.

1.15. Актуальна версія ліцензії — найновіша редакція Ліцензії, ознайомитися з якою можна на офіційній сторінці Ліцензії за посиланням згідно п. 13.5. Якщо офіційна сторінка Ліцензії (п. 13.5.) недоступна, то актуальною вважається та редакція, що постачається з Продуктом (за умови що ніхто, крім Автора ліцензії, її текст не міняв).

1.16. Заборонені країни — наступні країни та території:
- Російська Федерація,
- Білорусь,
- Іран,
- КНДР (Північна Корея),
- Китай,
- Венгрія,
- Індія,
- інші країни, визнані Державним департаментом США державами-спонсорами тероризму.

1.17. Заборонені цілі — наступні сфери застосування, теми та види діяльності:
- алкогольна та тютюнова продукція,
- наркотичні засоби та продукція,
- азартні ігри,
- контент для дорослих,
- ритуальні послуги,
- спам,
- введення в оману,
- шахрайство,
- політична пропаганда,
- гендерна ідеологія,
- расизм,
- бандитизм та злочинні угрупування,
- зброя та військова продукція (за винятком захисного спорядження),
- тероризм.

1.18. Заборонені особи — будь-які Особи, які:
- є громадянами або резидентами Заборонених країн,
- ведуть діяльність на користь Заборонених країн, їх громадян або резидентів, не залежно від місцезнаходження таких Осіб,
- беруть участь у терористичній діяльності, збройних конфліктах або порушеннях міжнародного права,
- змінили біологічну стать чи ідентифікують себе інакше від своєї біологічної статі при народженні,
- вимагають ставлення до себе інакше від своєї біологічної статі при народженні,
- розповсюджують або пропагують гендерну ідеологію, або інакше шкодять чи перешкоджають традиційним сімейним цінностям,
- розповсюджують або пропагують інші шкідливі та небезпечні ідеї.

## 2. Предмет Ліцензії

2.1. Ліцензія дозволяє Використання продукта виключно згідно всіх умов визначених Ліцензією.

2.2. Публікуючи Продукт під цією Ліцензією, Правовласник погоджується з усіма її умовами, зобов'язується їх дотримуватися та бере на себе повну відповідальність за це.

2.3. Використовуючи продукт, Ліцензіат погоджується з усіма умовами Ліцензії, зобов'язується їх дотримуватися та бере на себе повну відповідальність за це.

2.4. Ліцензія поширюється на всі Продукти (Початкові, Похідні, Кінцеві) та всі їх Копії.

2.5. Всі права на Продукт належать Правовласнику.

2.6. Права на Похідні та Кінцеві продукти належать їх авторам лише в частині, яку вони створили (при цьому згідно п. 2.4. Ліцензія поширються і на їхню частину також).

2.7. Ліцензія передбачає безкоштовний відкритий доступ до всіх Похідних продуктів (у сенсі п. 1.6.1.), та укладання окремих ліцензійних угод для випадків, коли це не прийнятно для Правовласника або Ліцензіата.

## 3. Права та обов'язки Автора ліцезії

3.1. Автор ліцензії має право:
- Оновлювати умови Ліцензії на власний розсуд шляхом внесення відповідних змін на офіційній сторінці Ліцензії (п. 13.5.) та оновлюючи її текст в репозиторіях.
- Модифікувати та видаляти свої Продукти на воасний розсуд та без жодних попереджень.
- Переносити покращення та Модифікації з Похідних та Кінцевих продуктів до Початкового продукта без додаткових дозволів та попереджень (при цьому, якщо ці Модифікації були незначні на думку Автора ліцензії або вони переписані вручну, то їх автор та джерело може не зазначатися).
- Використовувати будь-який Продукт (Похідний, Кінцевий) інших авторів, що має відкритий доступ або продається на власному маркетплейсі (п. 13.4.) для будь-яких відкритих та закритих Продуктів в особистих та комерційних цілях без додаткових угод з їх авторами.
- Реалізувати та використовувати механізми дистанційного та автоматичного оновлення Продукта (в тому числі й для забезпечення дотримання умов Ліцензії та для Системи безпеки ліцензії).
- Відкликати всі дозволи, надані Ліцензією, у Правовласників та Ліцензіатів, яких підозрює в порушенні її умов (з попередженням про це), навіть якщо мова йде про Продукти інших авторів.
- Реалізувати та використовувати Систему безпеки ліцензії. При цьому, частина цієї Системи, яка не потрібна в самому Продукті, може залишатися приватною і не мати відкритого доступу (наприклад, але не обмежуючись, API на сайті Автора ліцензії, що призначене для Реєстрації кінцевого продукта або API для блокування Продукта).
- За наявності такої можливості, заблокувати Продукт (Початковий, Похідний, Кінцевий), та всі його Копії у Правовласника та Ліцензіата, за наявності достатніх підстав вважати, що було порушено умови Ліцензії.
- Вимагати повне видалення Продукта (Початкового, Похідного, Кінцевого) та всіх його Копій у Правовласника та Ліцензіата, який не довів відсутність порушень умов Ліцензії після попередження про підозру в порушенні.

3.2. Автор ліцензії зобов'язаний:
- При оновленні умов Ліцензії оновлювати її текст у всіх офіційних джерелах.
- Сповіщати Ліцензіатів про оновлення Ліцензії якщо такий механізм реалізований в Початковому продукті або на особистому сайті.
- Використовувати своє право на відклик дозволів наданих Ліцензії та право вимагати видалення Продукта (Початкового, Похідного, Кінцевого) обґрунтовано, коли матиме підстави для підозри, які на запит зможе підтвердити доказами через які виникла підозра.

## 4. Права та обов'язки Правовласника

4.1. Правовласник має право:
- Використовувати продукт для створення власного Продукта (Похідного, Кінцевого).
- Використовувати продукт автором якого є на власний розсуд, у відкритих та закритих Кінцевих продуктах в особистих та комерційних цілях дотримуючись всіх умов Ліцензії.
- Модифікувати та видаляти Продукт автором якого є на власний розсуд без жодних попереджень.
- Поширювати та продавати Продукт автором якого є на маркетплейсі Автора ліцензії (п. 13.4.) без необхідності укладати додаткову ліцензійну угоду з Автором ліцензії за умови, що всі Похідні продукти (у сенсі п. 1.6.1.) в ньому опубліковано в безкоштовному відкритому доступі, і цей Продукт хоч якось пов'язаний з одним із Початкових продуктів.
- Залишати коментарі та повідомлення про своє авторство в Продукті автором якого є лише на частинах автором яких є, та не змінюючи і не видаляючи згадки про інших авторів якщо вони є.

4.2. Правовласник зобов'язується:
- Ознайомитися з Ліцензією до Використання продукта та дотримуватись всіх умов Ліцензії та її Актуальної версії.
- Всі Похідні продукти (у сенсі п. 1.6.1.) автором яких є публіковати в безкоштовному відкритому доступі.
- Укласти власну ліцензійну угоду з Автором ліцензії для створення закритого та/або платного Похідного продукта (у сенсі п. 1.6.1.) та Похідного продукта (в обох сенсах п. 1.6.) якщо планується його продавати за межами маркетплейса Автора ліцензії (п. 13.4.).
- Зберігати та відображати повідомлення про використання Початкового продукта в підвалі (footer) сайта, якщо для поточного домена це повідомлення не було відключено завдяки внесенню відповідного пожертвування (якщо таке повідомлення реалізовано в Початковому продукті). При створенні нових тем оформлення цей функціонал потрібно перенести в свою тему, з теми за замовчуванням, адаптуючи лише його візуальне оформлення без зміни логіки (якщо цей функціонал є в темі за замовчуванням).
- При самостійному виявленні або при сповіщенні про оновлення умов Ліцензії оновлювати її в усіх своїх Продуктах та їх репозиторіях, де вона використовується, за найближчої можливості.
- Негайно припинити Використання Продукта у разі порушення умов Ліцензії.
- Дотримуватись умов для Ліцензіатів при Використанні продуктів інших авторів.

## 5. Права та обов'язки Ліцензіата

5.1. Ліцензіат має право:
- Використовувати продукт в особистих, комерційних та інших цілях за умови збереження оригінального тексту Ліцензії, всіх згадок про Ліцензію і авторство, а також дотримання всіх умов Ліцензії.
- В налаштуваннях Початкового продукта відключити повідомлення в Кінцевому продукті, про те що він використовує Початковий продукт, шляхом внесення пожертвування (донат) на користь Автора ліцензії на суму не менше 1 USD (якщо такий функціонал реалізовано в Початковому продукті та за умови, що там не вказана інша сума).
- Не публікувати в безкоштовному відкритому доступі Кінцевий продукт що не зазнав Модифікацій Початкового продукта або його Модифікації є в Похідному продукті, що було опубліковано в безкоштовному відкритому доступі.

5.2. Ліцензіат зобов'язаний:
- Ознайомитися з Ліцензією до Використання продукта та дотримуватись всіх умов Ліцензії та її Актуальної версії.
- Зберігати та відображати повідомлення про використання Початкового продукта в підвалі (footer) сайта, якщо для поточного домена це повідомлення не було відключено завдяки внесенню відповідного пожертвування (якщо таке повідомлення реалізовано в Початковому продукті та темі оформлення за замовчуванням).
- Реєструвати кінцевий продукт для кожного додатка, домена та піддомена, на якому він використовується, на сайті Автора ліцезії (п. 13.1.) або через інструменти встановлення Початкового продукта, надаючи достовірні дані (якщо така можливість реалізована в Початковому продукті або на сайті Автора ліцезії (п. 13.1.)).
- При самостійному виявленні або при сповіщенні про оновлення умов Ліцензії оновлювати її в усіх своїх Копіях продуктів, де вона використовується, за найближчої можливості.
- Негайно припинити Використання будь-яких Продуктів у разі порушення умов Ліцензії.
- Видалити всі Копії продуктів у разі отримання відповідної вимоги від Автора ліцензії або автора Продукта, а також у разі не бажання припинити порушення умов Ліцензії.

5.3. Якщо якийсь Початковий продукт не містить механізму Реєстрації кінцевого продукта або на сайті Автора ліцезії (п. 13.1.) відсутня можливість його зареєструвати, то обов'язки пов'язані з такою Реєстрацією призупиняються до появи такої можливості.

## 6. Обмеження Правовласника та Ліцензіата

6.1. Забороняється:
- Використання продукта в Заборонених країнах (п. 1.16.).
- Використання продукта для Заборонених цілей (п. 1.17.).
- Використання продукта Забороненими особами (п. 1.18.).
- Змінювати або видаляти будь-які згадки про авторство та Ліцензію.
- Змінювати або видаляти текст Ліцензії.
- Модифікувати або видаляти Систему безпеки ліцензії.
- Модифікувати або видаляти функіонал для відображення в Кінцевому продукті повідомлення про те що він використовує Початковий продукт, а також функціонал для відключення цього повідомлення за внесення пожертвування (якщо що такий функціонал існує в Початковому продукті та темі оформлення за замовчуванням).

6.2. За наступні дії допускається повна заборона Використання продукта без права на скасування цієї заборони:
- грубе порушення умов Ліцензії,
- повторне порушення умов Ліцензії,
- спроба обійти Систему безпеки ліцензії,
- видалення або Модифікація Системи безпеки ліцензії.

## 7. Оновлення ліцензії

7.1. У разі оновлення Ліцензії на офіційній сторінці Ліцензії (п. 13.5.), вона автоматично набуває чинності, якщо інше не визначено в тексті нової реакції.

7.2. Якщо Правовласник або Ліцензіат виявив нову версію Ліцензії на офіційній сторінці Ліцензії (п. 13.5.) або в репозиторії Автора ліцезії, то він має оновити її в усіх своїх Копіях продукта вручну або автоматично де це можливо.

## 8. Гарантії

8.1. Будь-який Продукт надається "як є" без будь-яких гарантій, явних чи неявних, включаючи, але не обмежуючись гарантіями придатності для конкретних цілей.

## 9. Відповідальність сторін

9.1. Автор ліцезії та Правовласник не несуть жодної відповідальності за будь-які прямі, непрямі чи побічні збитки та шкоду, що виникають у Ліцензіата в результаті Використання або неможливості Використання продукта, в тому числі й через порушення умов Ліцензії та спричинені Системою безпеки ліцензії, у Ліцензіатів, які порушили умови Ліцензії або не довели відсутність порушень.

9.2. Автор ліцезії та Правовласник не несуть жодної відповідальності за будь-які збитки та шкоду, що виникають у відвідувачів та користувачів Кінцевого продукта, в результаті Використання або неможливості Використання продукта.

9.3. Правовласник несе повну відповідальність за своє Використання Початкового продукта, а також за дотримання всіх умов Ліцензії.

9.4. Ліцензіат несе повну відповідальність за Використання продукта, а також за дотримання всіх умов Ліцензії.

9.5. Ліцензіат відмовляється від будь-яких скарг та позовів, на Автора ліцензії та Правовласників, пов'язаних із Використанням продукта або неможливістю його Використання, а також через задані цим збитки та шкоду.

## 10. Термін дії

10.1. Дозволи, надані Ліцензією, залишається в силі до тих пір, поки Ліцензіат дотримується її умов.

10.2. У разі порушення умов Ліцензії, всі дозволи надані Ліцензіату, автоматично анулюються.

## 11. Примітки та рекомендації

11.1. Рекомендується переглядати офіційну сторінку Ліцензії (п. 13.5.) хоча б раз на рік для уникнення порушень її умов.

11.2. Приклади для розуміння своїх прав та обов'язків:
- Якщо ви хочете створити власний Продукт (наприклад модуль чи розширення) для Початкового продукта або з його Використанням, то ваш Продукт буде також Похідним продуктом (у сенсі, що він призначений для використання з Початковим продуктом - п. 1.6.2.), а ви його Правовласником (в тій частині, яку ви створили), а також ви є Ліцензіатом стосовно Початкового продукта.
- Свій Продукт (у сенсі п. 1.6.2.) ви можете поширювати та продавати на маркетплейсі Автора ліцензії (п. 13.4.).
- Якщо ви створили Похідний продукт (у сенсі Модифікації Початкового продукта - п. 1.6.1.), то ви зобов'язані опублікувати його в безкоштовному відкритому доступі, але якщо ви хочете залишити його закритим та/або платним, то ви зобов'язані укласти власну ліцензійну угоду з Автором ліцензії для врегулювання такого випадку.
- Якщо ви створили Похідний продукт (в обох сенсах п. 1.6.) та бажаєте продавати його за межами маркетплейса Автора ліцензії (п. 13.4.), то ви зобов'язані укласти власну ліцензійну угоду з Автором ліцензії для врегулювання такого випадку.
- Якщо ви створили Кінцевий продукт, то ви не зобов'язані публікувати його в безкоштовному відкритому доступі але при цьому всі Похідні продукти, що в ньому використовуються, обов'язково мають бути опублікованими в безкоштовному відкритому доступі.

## 12. Кінцеві положення

12.1. Усі суперечки з Автором ліцензії, щодо Ліцензії або Початкового продукта, регулюються законодавством України на користь Автора ліцензії.

12.2. Усі суперечки між Правовласником та Ліцензіатом, щодо Використання продукта, регулюються законодавством України на користь Правовласника.

12.3. Якщо будь-яке положення Ліцензії буде визнане недійсним в певній країні, це не впливає на дійсність решти положень. При цьому Автор ліцезії може внести таку країну до списку Заборонених країн, що означатиме негайне скасування всіх дозволів на Використання продукта в такій країні.

12.4. Враховуючи, що будь-які Особи можуть вважати себе ображеними (як ті кому заборонено Використання продукта, так і ті, хто не хоче взаємодіяти з Особами, яким заборонено Використання продукта) через різні цінності - Автор ліцензії дбає про цінності, які сам має - саме тому й додано списки Заборонених країн, цілей, осіб (п. 1.16-18.) та відповідні обмеження (п. 6.).

12.5. Ця Ліцензії не має на меті, та не призначена для дискриінації, образ, чи порушень прав та свобод людини, а слугує Автору ліцензії в його меті, створити та забезпечити спільноту, яка керується певними спільниим цінностями (переважно але не виключно, моральними та духовними), не допускати Використання продуктів для Осіб, які на думку Автора ліцензії можуть мати шкідливий або деструктивний вплив на спільноту, а також забезпечує право та свободу авторів Продуктів заборонити Використання продуктів для певних Осіб.

12.6. Ви не зобов'язані коористуватись жодним Продуктом, а тому якщо вас не влаштовують будь-які умови цієї Ліцензії, то не користуйтесь жодним Продуктом, що розповсюджується на її умовах, або запропонуйте Автору ліцензії свої правки, або попросіть укласти власну ліцензійну угоду.

## 13. Контакти Автора ліцензії:

13.1. Особистий сайт: https://ra7.iuid.cc

13.2. Сторінка на GitHub: https://github.com/Ruslan-A7

13.3. Сайт з Початковими продуктами: https://dev.iuid.cc

13.4. Маркетплейс Похідних продуктів: https://marketplace.dev.iuid.cc

13.5. Офіційна сторінка Ліцензії: https://ra7.iuid.cc/license

*Редакція від 03.02.2025*